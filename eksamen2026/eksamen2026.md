Nedenfor ses eksamensprojektoplæg og generel eksamensinformation for skoleåret 2025/2026.   
God fornøjelse ;-) :

----------------------------------------------------------------------------------------

# Afleveringsfrister

## Mandag d.27/2 kl.23:00 : Projektbeskrivelse og GDD på lectio

Vi bruger uge 8+9 på at danne grupper, ide-generere, første udkast af hhv. projektbeskrivelse og GDD med udgangspunkt i en af de nævnte ’projekt forslag’.  

## Tirsdag d.5/5 kl.22:00 : Pdf-fil på lectio + link til produkt eller eksekverbart produkt

Opgaven indeholder ca. 90 lektioner på skolen og 50 timers elevtid. Dvs. det samlede omfang af projektet er ca. 140 timer.         
Der skal afleveres et produkt (et program / programsystem) og en rapport pr gruppe på Lectio.         
Rapportens omfang er 15-30 normalsider for den første i en gruppe og 5-15 normalsider pr ekstra gruppemedlem.     

## Onsdag d.6/5 kl.13:00 senest : Papir-version til administrationen  

Rapporten skal ifølge skolens regler også afleveres i en fysisk version (2 eksemplarer)

----------------------------------------------------------------------------------------

# Emner


I skal udvikle et stykke software, der imødekommer en konkret problemstilling inden for et af følgende emner (tryk for at læse mere om emnet):

- [Emne 1: uddannelse](emner/emne1_uddannelse.md)
- [Emne 2: underholdning](emner/emne2_underholdning.md)
- [Emne 3: grøn omstilling](emner/emne3_klima.md)
- [Emne 4: sundhed](emner/emne4_sundhed.md)
- [Emne 5: økonomi](emner/emne5_penge.md)
- [Emne 6: fritidsinteresser](emner/emne6_fritid.md)
- [Emne 7: valgfrit emne](emner/emne7_valgfri.md)

Formålet med denne eksamen er at teste jeres færdigheder inden for digital design og udvikling og jeres evne til at anvende jeres viden i praksis til at løse reelle problemer. I skal demonstrere, hvordan I kan anvende jeres tekniske færdigheder til at udvikle et computerspil eller softwareapplikation, der imødekommer de udfordringer, der er forbundet med jeres valgte emne.   
Husk på, at de valgte emner kun er forslag, og I er velkomne til at vælge et emne, der er mere relevant for jeres interesser og ekspertise. Det vigtigste er, at I anvender den problembaserede tilgang til at udvikle en softwareapplikation, der løser en konkret problemstilling og demonstrerer jeres færdigheder inden for digital design og udvikling.   

Vi ønsker jer alt det bedste med eksamenen, og vi glæder os til at se jeres innovative og kreative løsninger på de udfordringer, I vælger at tage fat på.

----------------------------------------------------------------------------------------

# Projektbeskrivelsen, Game design document og tekniske problemstillinger

Inden I påbegynder eksamensprojektet skal I udarbejde en projektbeskrivelse og et GDD, der skitserer hvad I har tænkt jer at bygge.  

Husk at I skal vælge en række [tekniske problemstillinger](https://ddu.systime.dk/?id=224#c359) som skrives ind i projektbeskrivelsen.    

Hverken projektbeskrivelsen eller GDD behøver at være af rapport kvalitet.   

Vejlederne skal godkende jeres projektbeskrivelse inden I er berettiget til at gå til eksamen!  

<!--a href="https://digitaltdesignlyngby.github.io/projektarbejdet/Elevversion%20-%20projektarbejdets%20forberedelsesfaser.pdf" target="_blank">Et ddu-projekt indeholder følgende faser</a-->

----------------------------------------------------------------------------------------

# Rapporten   

**5 gode råd:**   

1. Anvende en problembaseret tilgang, analogt med tilgangen i teknologi dog med den forskel at i DDU er det mere tekniske problemstillinger.  
2. Husk at begrund alle valg ved at inddrage kilder, dokumentation, teori og/eller empiri.
3. Vær sikker på at dokumentere projektstyringen omhyggeligt, især processen. Det skal klart fremgå, at I anvender en agil tilgang, og at der efter hver iteration gennemføres evalueringer, der påvirker indholdet af den næste iteration.
4. Glem ikke at udarbejde teknisk dokumentation, der inkluderer billeder, forklarende illustrationer, diverse diagrammer og kodeeksempler. Beskrivelsen af produktets tekniske opbygning skal formidles på en letforståelig måde ved at starte med overordnede beskrivelser og skærmbilleder fra selve produktet. Derefter skal der gradvist inkorporeres tegninger og diagrammer af mere teknisk karakter, før man til sidst dykker ned i koden.
5. Målgruppen er meget vigtig. Det er bedst med en relativ smal veldifineret målgruppe (hvis muligt), og det er målgruppens feedback til jer der styrre mange af jeres valg. Ignorerer man denne feedback og siger "vi ved bedst" vil det trække med på de samlede indtryk af jeres projekt. Det er derfor en god ide at vise målgruppen jeres midlertidige produkt efter hver iteration og få feedback som kan være med til at forme det næste iterationsforløb (sprint). Hvis I vælger at lave et spil er det også en god ide at fastslå om målgruppen består af en bestemt [spillertype](https://en.wikipedia.org/wiki/Bartle_taxonomy_of_player_types).   

**Kernestof - rapport:**     

Man kan anvende rapport-skabelon fra bogen Digitalt design og udvikling Systime.  
Ifølge pkt. 2.1 Kernestof i læreplanen, skal rapporten indeholde følgende emner:
- Problemidentifikation  
- Problemanalyse  
- Produktprincip  
- Produktudformning  
- Produktionsforberedelse  
- Realisering  

Vores forlag til rapportens opbygning kan ses her:
[https://digitaltdesignlyngby.github.io/forlob9_pro_mini/rapport/rapport.html](https://digitaltdesignlyngby.github.io/forlob9_pro_mini/rapport/rapport.html)


 Derudover skal eleven kunne:
  - formidle deres arbejde mundtligt og skriftligt  
  - anvende audio- og visuelle værktøjer  
  - behandle problemstillinger i samspil med andre fag  
  - demonstrere viden om fagets identitet og metoder

<!--a href="https://digitaltdesignlyngby.github.io/rapport_opbygning.html" target="_blank">Forslag til rapportens opbygning</a-->  

----------------------------------------------------------------------------------------

# Produktet

Der skal anvendes en database eller anden form for datasikring.  

Som udgangspunkt skal I lave et computerspil med udviklingsværktøjet Godot Engine. Men undtagelsesvist kan man få godkendt andre projekter der anvender andre teknologier. Vi forbeholder os retten til at godkende udviklingsmiljø og sprog hvilket derfor ALTID skal være tydeligt angivet i jeres projektbeskrivelse.

Cirka 85 % af jeres arbejdsindsats bør fokuseres på udviklingen af spillet, mens højst 15 % bør dedikeres til grafikken, lyd eller lignende. Det er vigtigt at huske, at vores primære fokusområde er "computerspilsudvikling i Godot".

Rollen som programmør kan tildeles større vægt end de andre roller, da denne ofte kræver mere arbejde. Dette kan medføre, at programmøren(e) opnår en højere karakter, hvis det vurderes af de øvrige gruppemedlemmer ikke i et vist omfang kan forklare koden. Derfor bør I bestræbe jer på at fordele programmørarbejdet mere jævnt blandt alle gruppemedlemmer. Uanset situationen er det afgørende, at alle gruppemedlemmer er fortrolige med hele projektet, herunder naturligvis også koden.

Vi forventer et højt niveau indenfor både valg og udførsel af projektstyring igennem hele projektet, herunder en særlig kritisk indstilling til tidshorisonter (for optimistiske / pessimistiske) og projektomfang hvilket løbende bør revurderes efter hver iteration.  

Der skal udvikles en prototype. Prototypen skal testes af på målgruppen og danne grundlag for den endelige udvikling af produktet.  
Desuden skal det overvejes hvordan I håndterer: sikkerhed, GDPR, interaktionsdesign og brugertests.

----------------------------------------------------------------------------------------

# Statusmøder

Der vil forekomme statusmøder undervejs i eksamensprojektet.  
Vær opmærksom på at statusmøderne kan have betydning for den afsluttende karakter.

[oversigt over statusmøde 1](moder/mode1.md)    

[oversigt over statusmøde 2](moder/mode2.md)

[oversigt over statusmøde 3](moder/mode3.md)

----------------------------------------------------------------------------------------

# Aflevering

Regler for hvad der skal afleveres:

- Fysisk aflevering på kontoret
  - 2 x papir-rapport

- Digital aflevering på lectio 
  - rapport
  - link til github-repo's sidste commit af source-code
  - produkt som eksekverbar fil(1) eller (hvis muligt) link til produkt på internettet der kan køres.
  
  *1) Evt. udfordringer der måtte vise sig ift. brug af database sammen med eksekverbar fil vil vi løse rent praktisk hen af vejen.

----------------------------------------------------------------------------------------


# Eksamen

Eksaminationstiden er ca. 30 minutter pr. eksaminand. Ved gruppeprøve kan eksaminationstiden pr. eksaminand forkortes med op til seks minutter. Der gives ingen forberedelsestid.    

Den mundtlige del af prøven består af gruppens/eksaminandens præsentation og fremlæggelse af projektet (skriftlig rapport og praktisk udført produkt/dokumentation for procesforløb)
suppleret med uddybende spørgsmål fra eksaminator. Med udgangspunkt i projektet indeholder den mundtlige del af prøven desuden en uddybende samtale, der kan omfatte relevante
emner inden for hele fagets kernestof og supplerende stof. Gruppens/eksaminandens præsentation og fremlæggelse af projektet kan højst vare halvdelen af eksaminationstiden.
